የሙሳ እናት ጎበዝ ቡና አፍይ ስለነበሩ አብየታዊ ትዕዛዝ በመቀበል በቤታቸው ቡና አፍልተው ንጉሡን ያስተናግዳሉ ።
ኮረኔል መንግሥቱ ከሙሳ አባት ጋር የአብዮቱን ፍሬዎች ለመጎብኘት ወጣ እንዳሉ፤ የሙሳ እናት በወፍራም ቡና ንጉሥ አብደላን አስክረው አልጋ ላይ ይወድቃሉ።
አንሶላም ይጋፈፋሉ ። ንጉሡም የሚፀነሰው ልጅ ከሕጋዊ ጋብቻ ውጪ የተገኘ በመሆኑ ጅማ ቁጭ ብሎ የተንደላቀቀ ኑሮ እንዲኖር ፈቀዱለት " የሚሉ ናቸው ። 
ከዓመታት በኋላ ግን መላምቶቹ አልሠሩም ። የሙሳ ፀሐይ ልትጠልቅ ማዘቅዘቅ ጀመረች ። ገንዘቡም ተሟጠጠ ። የደስታ ዘመኑም እየቀዘቀዘ ሄደ ። 
በፊት እንደዋርካ ቆጥረውት በዙሪያው ይሰበሰቡ የነበሩ ሰዎች የገንዘብ ቅጠሉ ረግፎ እንዳለቀበት ሲያውቁ አንድ በአንድ ሸሹት ።
ኤክሶድያ  በመጥለቅ ላይ የነበረችው ፀሐዩ ወደ ከባድ የኮንስትራክሽን መኪና ሹፌር ማሠልጠኛ ተቋም ሸኘችው ። 
በግልገል ጊቤ የኤሌክትሪክ ኃይል ግንባታ ፕሮጀክትም ተቀጠረ ። ኤክሶድያ  ከጊቤ ባሻገር ሐኪም ተስፉ 
በግልገል ጊቤ የኃይል ማመንጫ ግንባታ ጣቢያ ክሊኒክ ውስጥ ብቸኛ የሕክምና ባለሙያ ነው ። 
በጣም ተወዳጅና ምስጉን ያደረገውን ምክንያት የሚያውቁት ለሕክምና ወደ እርሱ የሄዱ ብቻ ናቸው ። 
ኤክሶድያ  የትኛው ሠራተኛ በሽታው እንደጸናበት ፤ የትኛው ደግሞ በታምሜያለሁኝ ሰበብ ዕረፍት ፈልጎ እንደሚመጣ ጠንቅቆ ያውቃል ። 
ታሞ የመጣን ታካሚ ሞቅ ያለ ሰላምታ ከሰጠ በኋላ መርፌውን የማስታገሻ መድኃኒት ይሞላል ።
እንዲያው ለወጉ " ዛሬ ደግሞ እንዴት አደረገህ?" ብሎ ይጠይቃል ።
ታካሚው የማያልቅ የሕመም ስሜቱን ለማብራራት ሲጣጣር ተስፉ ፈገግ ብሎ "ተወው ተወው
ለብልህ አይመክሩ ለሐኪም አይነግሩ ። ይህቺን መርፌ ስወጋህ ትፈወሳለህ" ይልና አንድ መርፌ ቂጡን ይወጋዋል ።
ከዚያም እየፈገገ " ከዚህ በኋላ በሽታ አንተን አይደለም ሰባት ዘርህን አይጠጋም " ብሎ ከጣራ በላይ ይስቃል ። 
ታካሚውም አብሮ ስቆ " ምናለበት ሁሉም ሐኪም እንደ ዶክተር ተስፉ የተማረ ፣ ልምድ ያለው ፣ ተጫዋች ፣ እጁ መድኃኒትነት ያለውና ታማሚን ሳያናዝዝ በሽታን በቀላሉ ቢያውቅ ? " እያለ ከልቡ አመስግኖ ይሄዳል ። 
የሕክምና ዕረፍት ፈልጎ ወደ ክሊኒክ የመጣን ሠራተኛ ጉዳዩን እንዲያብራራ ዕድል አይሰጠውም ። 
ገና ወንበር ላይ ሳይቀመጥ ጸጉሩን እየፈተለ " ዶክተር አንድ አምስት ቀን " ሲል ሌባ ጣቱን ወደ አፉ በማስጠጋት ዝም እንዲል በምልክት ያሳየዋል ። 
" ሂድ ለክሊኒኩ ተላላኪ አርባ ብር ስጠው " ይለዋል ። ኤክሶድያ የሐኪም ተስፉ ተላላኪና ረዳት ከልምድ ምን እንደታዘዘ ስለሚያውቅ በሞተር እየበረረ ይሄዳል  ። 